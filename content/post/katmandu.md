+++
authors = []
date = 2020-04-08T06:51:15Z
draft = true
excerpt = "2018'in Ocak Ayında Nepal'in Başkenti Katmandu ve İkinci En Büyük Turizm Merkezi Pokhara'daydım."
hero = "/images/prasesh-shiwakoti-lomash-NHh19i0IhO8-unsplash.jpg"
timeToRead = 0
title = "Katmandu"

+++
### **_Dünyanın Çatısı_**

Nepal'e dünyanın çatısı denmesinin mantıklı sebepleri var dünyanın en yüksek 10 zirvesinden 8'inin Nepal'de bulunması ve elbette en yükseği Everest

  
Başkent Katmandu 5 Milyona yaklaşan nüfusu ve 1000 yıldan daha önceye dayanan tarihi ile 1960'larda hippi gençliğinin akınına uğramış olan kent hala Kuzey Amerika'nın da aralarında olduğu birçok coğrafyadan turist çekmektedir

Katmandu vadisi içine Katmandu Patan ve Bhaktapur şehirlerini almakla beraber Asya'nın en eski kültürlerinin buluştuğu yerdir hindular ve budistlerin hac alanlarının da bulunduğu bölgede 7 dünya mirası yer alır

Budizmin en önemli merkezlerinden biridir hac görevlerini yerine getirmek için dünyanın dört bir tarafından budistler buraya gelirler

Bayrağı dünyada dikdörtgen olmayan sayılı bayraklardan biridir farklı biçimi kraliyet ailesinden ve Nepal coğrafyasından izler taşır

Nepal hakkında yazıma başlamadan önce yaşadıklarımı kısaca özetlemem gerekirse

  
**_Farklı ve Güzel_**

Veya bu özeti şahsen tanıma imkanı bulduğum Nepalli film yıldızı Rajesh Hamal'dan alırsam

Katmandu hakkında şöyle demişti

#####   
**_Chaotic Paradise_**

Asya kültürünün tam ortasına dalmayı farklılıkları ve dünya insanı olmanın ne olduğunu tam anlamıyla kavratan bir yolculuk, bir tecrübe

Konfor alanından çıkmanın tam olarak gerçekleştiği yer

Dünyada gelişmişlik sırasında en alt sıralarda olmanın topluma günlük hayata nasıl yansıdığını görmenin yolu insana elindekilerinin değerini her şeye rağmen farkettiren

Asya'da kültürlerin ve inanışların buluştuğu bu noktada eşsiz tecrübelerin alınabileceği bir yer

Nepal'de geçirdiğim 10 günün ardından Katmandu vadisinden Pokhara'dan Annapurna'dan Patan'dan gördüklerimi ve öğrendiklerimi buraya taşıyorum umarım Nepal'e gitmeyi planlayan herkese bir tam çözüm niteliğinde bir rehber oluşturmuş olurum ve seyahatiniz ya da sadece merakınız için doyurucu bir kaynak haline gelir burası

##### Nepal'e ulaşım

Türkiye'den Nepal'e kağıt üzerinde 5'den fazla havayolu ile ulaşabilirsiniz

Bunlardan en çok kullanılanları Qatar THY ve FlyDubai diğerleri mantık ve bütçe sınırlarını zorlayan ödeme ve rota planlarına sahipler (Skyscanner'dan bakarak kendiniz görebilirsiniz tüm havayollarını)

THY Istanbul Atatürk-Katmandu arasında direkt uçuş yapıyor ve yolculuk 7 saat civarı sürüyor günde 1 sefer var

(THY Nepal'e olan yatırımlarını son zamanlarda oldukça artırmış durumda yazının ilerleyen bölümlerinde kısaca değineceğim)

Qatar Airways Ankara Esenboğa, Istanbul Sabiha Gökçen Istanbul Atatürk ve Adana Şakirpaşa kalkışlı Katar, Doha aktarmalı olarak Katmandu seferleri düzenliyor yolculuk 4 X 2 yaklaşık 8 8 buçuk saat sürüyor fiyat olarak burada ayrıntılı olarak bahsettiğim 3 havayolundan en uygunu

FlyDubai'de BAE merkezli bir low cost carrier low cost modeline rağmen full servis bir havayolundan daha pahalıya gelmekte genellikle bilet fiyatları aktarmam Dubai olsun diyorsanız tercih sebebi

Ben Qatar Airways ile Esenboğa-Doha-Katmandu rotasını izledim

Havayolları bu blogun ana konusu olmasa da birkaç kelime etmek gerekirse Qatar sorunsuz

Esenboğa Doha arasında A320-200 Doha Katmandu arasında A330-300 kullanıyorlar

Qatar Airways hakkında değerlendirmeler internette bolca var hizmet kalitesi genellikle THY'den daha yüksek değerlendiriliyor bu tür kaynaklardan ayrıntılara dilerseniz göz atabilirsiniz

#### Katar

  
Aktarmamız Doha'da

Doha'da yapacağınız aktarmanız süresi size kalmış durumda Nepal yolcusu olarak havaalanı tercihinize göre değişmekle beraber 12-14 saate kadar aktarma bekleme süreniz olabiliyor Doha'da

  
Örneğin Ankara çıkışlı uçuş seçtiyseniz aktarma bekleme süreniz sabit 9 saat Istanbul çıkışlılar 2 saat 14 saat arası değişme gösteriyor

Nepal'e gidişte Doha'yı gezmek için havaalanından çıktım dönüşte ise havaalanında kaldım zaten dönüşte gece yarısına denk geldiğimden dışarı çıkmam pek mantıklı değildi her iki seçeneği de gerçekleştirmiş olmam bu rehberi güçlendirdi diye düşünüyorum sırayla bahsedeceğim yolculuğun Katar kısmından da

Eğer yurtdışına açık hattınız yoksa veya Katar + Nepal için Türk operatörünüzden hat almadıysanız Katar'a indiğinizde haberleşme sorunu çekmemeniz için havaalanı sınırları içinde ücretsiz ve limitsiz wifi var Qatar Airways yolcuları Booking Reference Number ve soyadları ile bağlanabiliyor diğer havayollarının yolcuları ise sms doğrulaması ile bağlanıyorlar yanlış hatırlamıyorsam adı da #HIAQatar Complimentary Wi-Fi

Sadece havaalanında değil önemli mekanların hepsinde ücretsiz ve sınırsız wifi mevcut iletişimde sorun yaşamazsınız yine de uzun süre kalmayı planlıyorsanız Ooredoo'dan bir SIM kart alabilirsiniz

Havaalanı Qatar Airways'in merkezi olduğundan Asya'ya yapılan uçuşların ana dağılım yeri oldukça kalabalık

Duty Free alanı

Sırayla gidebilmek için önce aktarma süresini havaalanı dışında değerlendirme seçeneğini anlatacağım dönüşte havaalanı içinde bu süreyi beklerken değerlendirilebileccek opsiyonlar üzerinden gideceğim

Katar yeşil pasaporta vize veya herhangi bir teminat belirten belge istememekte (otel rezervasyonu vb) ama memurların yeşil pasaportu tanımama olasılıkları yüksek soru sorabilir veya bekletebilirler ayrıca hem ülkeye girerken hem de çıkarken iris taraması yapıyorlar

Bordo pasaport sahipleri için normalde 100 Katar Riyali bir vize ücretinden bahsedilmekte ayrıca otel rezervasyonu göstermek mecburi olabiliyormuş giriş için bordo için gerekliliklerden emin değilim çünkü körfezde Katar aleyhine gelişen son olaylardan sonra Katar Türk bordo pasaportlarından vize istemeyi bıraktı gibi söylentiler var internette bazı bloglarda belirtilmiş ama resmiyette hala bordo pasaporta vize var temkinli olmak gerekli

Yine son olaylardan sonra Katar'da Türk vatandaşlarına bariz olmasa da diğer ülkelerden ayrılabilecek bir sempati var kontrolde sorun yaşamanız olası değil

Katar para birimi olarak Katar Riyali kullanıyor yaklaşık olarak TL ile birebir oranda Türkiye ile saatler aynı (GMT +3) havaalanında ve şehirde TL bozdurabilirsiniz hatta Nepal'e TL ve Euro gibi Güney Asya'da esamesi okunmayan para birimleri götürme planınız varsa Katar'da bunları bozdurmanızı öneririm Nepal'de Tl bozdurmanız olanaksız Euro bozdurmanız da Himalayan Bank LTD ve NIC Asia gibi büyük bankalar hariç zordur ki bankalar da küsüratlı bozmaz örneğin 50 Euronuz varsa hepsini rupiye çevirmek zorunda kalırsınız dönüşte bunu bir de tekrar Euroya veya işe yarar başka bir para birimine dönüştürmek zorunda kalmanız ise ayrı bir baş ağırısı en iyisi yanınızda döviz olarak dolar USD taşımanız doları kırtasiyeci bile bozabilir Nepal'de

Parantezi kapatıp devam ediyorum

Görebileceğiniz yerler The Pearl ve Souq Waqif ve eğer saatleriniz uyarsa Islam Sanatları Müzesi bunları dışında Doha lüks oteller (Sheraton, Four Seasons) araba galerileri ve alışveriş merkezleri ile dolu bütçeniz ve zamanınız el verdiğince eğlenmeniz için yapılmış bir Disneyland gibi yeterince zaman geçirmediğimden ayrıntı veremiyorum

Iletişimde temel kanal Ingilizce bu herkes için geçerli

Doha çok büyük bir yer olmadığından havaalanından şehir merkezine gitmek 20 dakikadan kısa sürmekte

##### The Pearl ve Çevresi

Ve Souq Waqif Doha'nın eski pazarı son zamanlarda gelen çelikten yapı istilasına karşı ülkenin geleneksel yüzünü göstermesi bakımından önemli ve görülmesi gereken bir yer

Ayrıca oldukça popüler bir lezzeti denemenizi tavsiye ederim: Karak Çayı

Bu coğrafyaya özel bir sütlü çay

PS. Nepal'de de bu çayın benzeri Masala Chai var onu da denemenizi öneririm temel tarif aynı sadece baharatlar değişik

Havaalanında geniş bir Duty Free alanı var burada küçük bir parantez daha açıyorum eğer yolculuğunuzu Qatar ile yaparsanız Qatar Airways Duty Free'de online checkin için 10% indirim kuponu mevcut duty freede bulunan markalar genellikle orta-üst düzey olarak konumlanmış olanlar bir whopper menü 50 Katar Riyaline kadar çıkabilmekte

Katmandu'ya giden uçakta birçok Nepalli göreceksiniz birçoğu Katar'a çalışmaya gelenler ve evlerine dönüyorlar

Nepal kişi başına düşen gelirin 800 Dolarlarda gezindiği bir ülke olarak hem beyin göçü hem de işçi göçü vermektedir bu işçi göçünün önemli bir bölümü de Katar'a olmaktadır Nepal'den gelen işçiler 300 Dolar kazanmakta işçi kamplarında hayatlarını sürdürmektedir

Ilk bakışta büyük bir meblağ gibi gelmese de 300 dolar Nepal'den kol gücü ile hayatını kazanmaya gelmiş biri için çok şey ifade etmektedir Nepal Rupisi kurunu düşününce

####   
Nepal'e Varış

  
Katar'dan kalkıştan yaklaşık 4.30 saat sonra Katmandu Tribhuvan Havaalanındayız

Tribhuvan Nepal'i 50 yıla yakın bir süre yönetmiş kralın ismi bu mekana verilmiş

  
Havaalanında ve genel olarak dikkat etmeniz gerekenler

Yeşil bordo siyah gri farketmeksizin Nepal bütün Türk pasaportlarına vize uygulamaktadır vize kapıda 25$ karşılığında kredi kartı veya nakit ödenerek yatırılır vize alacağınız yerde vize formu makineleri bulunur bu makinelerle kalacağınız yer kaç gün kalacağınız kişisel bilgilerininiz gibi bilgilerin bulunduğu bir form doldurursunuz vize alırken bu formu memura iletirsiniz ancak makineler oldukça hantal olduğundan bu formu online olarak Nepal'e gitmeden doldurabilirsiniz yanınızda her duruma karşı biyometrik vesikalık bulundurun

Nepal Online Vize Formu

(Web sitesi oldukça yavaş, formu doldurduktan sonra verilen barkodlu sayfanın çıktısını alıp yanınızda götürün memura vereceksiniz, web sitesi sürekli bir sorun oluştu tarzında uyarılar verecek tekrar tekrar deneyin)

Bagajlarınız beklediğinizden geç gelecek hatta çook geç gelebilir bunun nedeni ülkedeki tek uluslararası havaalanının 2 bagaj bandının olması ve kargo vb yüklerin de bagajlarla aynı banda konması ayrıca bagaj alım yerindeki izdihama da hazırlıklı olun kalabalık bir ortam kısacası ayrıca Avrupa büyük saygı gösterildiği ülkelerinde sıkça konuşulan "personal space" kavramının burada pek karşılık bulmadığını da (tehlike içermeyene dek ihlal edilebiliyor) unutmayın

Nepal'de iletişim konusunda

Havaalanında wifi yok ülkede çok uluslu şirketlerin mağazaları ve oteller dışında da ücretsiz wifi yok zaten nerede olduğundan bağımsız olarak wifi çok yavaş

Türkiye'de kullandığınız operatörünüzden aldığınız yurtdışı paketleri Nepal'de hissedilir derecede pahalıya gelecektir bu nedenle önerim Nepal'de ön ödemeli bir hat edinmenizdir (Ülkede 4G mevcuttur)

Hattınızı havaalanında inişten sonra alabilirsiniz gelen yolcu bölümünde yan yana Ncell ve Nepal Telecom bayileri mevcuttur bu iş için bir adet vesikalık fotoğraf bulundurmanız önerimdir dolduracağınız bir form ve bu fotoğraf bir zorunluluk eğer yanınızda yoksa çektirmenizi isteyecekler biyometrik olmasına ya da arkadaki fona dikkat etmenize gerek yok normal vesikalık

Zorunluluklar aynı kalmakla beraber aynı işlemi şehir içindeki Ncell ve Nepal Telecom bayilerinden de tamamlayabilirsiniz tek fark Nepal Telecom bayisi bulmanın daha zor olması

Ben orada bulunduğum süre boyunca Nepal Telecom Namaste ön ödemeli tarifesini kullandım Nepal Telecom kontör kartları neredeyse her yerde satılıyor

Ncell 4G hizmeti daha kaliteli olmasına rağmen o kadar yaygın değil açıkçası tarife şartlarını da enine boyuna değerlendirmiş değilim 10 günde telefona 550 NPR yani 5.50 dolar harcadım bunun çoğu 4G internet internet şehirlerarası yollardaki sarp noktalar hariç her yerde çekiyor

Uluslararası konuşmalarınızı whatsapp veya benzeri bir anlık mesajlaşma uygulaması ile yapmanızı öneririm aksi takdirde telefona çok fazla para harcarsınız uluslararası tarifede 1 sms 100 NPR dakikası 50 NPR denk gelmekte ki ses kalitesi bir whatsapp kadar değil

Ayrıca Nepal'in telefon kodu +997 Türkiye'yi ya da başka bir ülkeyi arayacaksanız ya da onlar tarafından aranacaksanız bu ayrıntıya dikkat edin sizi arayacaklar dikkat etsinler numaranız da değişecek +997-980-xxxxxxx gibi bir şey olacak

Telefonunuz için top-up kart aldığınızda (bu kartları bakkallardan mağazalardan birçok noktadan alabilirsiniz, ancak Ncell veya Nepal Telecom carrier ismi belirterek alın)

\*400# tuşlayarak bakiyenizi öğrenebilir *412*16 haneli kod# aldığınız top-up karttan çıkan 16 haneli kodu yazarak bakiyenizi artırabilirsiniz geri kalan USSD kodlarını hatırlamıyorum mutlaka bir yerlerden bu kısa yol kodlarını bulabilirsiniz

Elektrikli cihazlarınız için adaptör kullanmanız gerekiyor Nepal büyük çoğunluklar Type I soket kullanır prizlerde ve 230 V

Biz Türkiye'de C E F kullanıyoruz

Priz ve Soket Tipleri Için

Ayrıca başkent Katmandu'da elektrik kesintileri çok sık yaşanır (genellikle her saat) ve voltaj düşüktür cihazlarınız yeterince şarj olmaz veya olmuş zannedersiniz aslında olmamıştır

Sürpriz yaşamamak için powerbank taşımanızı öneririm

Saat dilimi olarak GMT +5.45 kullanılmaktadır yani saatler Türkiye'ye göre 2 saat 45 dakika ileridedir

Cuma ve Cumartesi tatil günleridir Pazar çalışılır

Insanların dakik olmaması iş yapış konusunda yüzü Avrupa'ya dönük bizi bunaltabilir ancak yavaş yaşamaya alışkın insanların ülkesi burası

Trafik soldan akar keşke akmasaydı da dedirtebilir trafikte büyük bir motosiklet ve bisiklet yoğunluğu vardır arabalar da genellikle ekonomik boyutlardadır (Katar'ın aksine) ayrıca yolların çok düzgün olmaması da trafiğin genellikle 50-60 km/h arasında bir hızda akmasına neden olur ve koşmadığınız sürece kolay kolay kaza geçirmezsiniz

Gezilerinizi planlarken her zaman ekstra ücretlere hazırlıklı olun

Birçok tapınak antik şehir gibi önemli mekanların girişinde bilet almanız gerekir SAARC ülkelerinden gelenlere komik rakamlarla verilen ucuz biletlerin yanında siz çok daha büyük meblağlar ödeyeceksiniz

Örneğin Patan antik şehiri girişinde SAARC vatandaşlarına 4 Dolar ya da 400 NPR olan bilet SAARC haricine 10 dolar ya da 1000 NPR

Toplu taşımada kaybolma olasılığınız yüksek otobüslerin ve dolmuşların tabelaları tamamen Nepal dilinde olduğundan ve gerek karışık trafikten dolayı sizinle yeterince ilgilenemeyecek muavin ve sürücüye de güvenemezsiniz

Iletişimde ingilizce sorun değil okuma yazma oranı standart altı kalsa da herkes bir şekilde konuşuyor ya da anlıyor

Ancak! insanlara "Ingilizcenizin sebebi Ingiliz sömürgesi olmanızdan mı geliyor?" demeyin Nepal hiçbir zaman işgal edilmemiş ve sömürge olmamıştır bununla da övünürler ancak Ingiltere ile ilişkileri her zaman olmuştur Commonwealth üyesi olmasalar da Çanakkale savaşına gönderilen Nepal askerleri vardır hatta bu nedenle bir çoğu Çanakkale savaşından haberdardır ayrıca Nepal'den yetişmiş özel kuvvetler birliği Gorkha'lar uzun süre kraliçenin korumalığını yapmışlar Ingiltere'nin yer aldığı birçok savaşta görülmüşlerdir bu birlikler Himalayalarda yetişmiş korkusuz gençlerden oluşmaktadır şu anda aktif olup olmadıklarını bilmiyorum

Bu konuyla alakalı bir diğer ayrıntı da bu özel birliklerin kullandığı bıçaklardır bu bıçaklara da Gurkha ya da Kukri denmektedir Nepal'in önemli turistik merkezlerinde bu bıçaklar satılmaktadır

Nepal'in sembollerinden biri sayılmaktadır insanlar arabalarının arkasına bu bıçakların fotoğraflarını yapıştırırlar

Kukri ya da Gurkha için

Toplu taşımada cüzdan ve pasaportunuza dikkat edin başıma gelmedi Katmandu suç oranları oldukça düşük bir yerdir ancak yine de dikkatli olmakta fayda var

Büyük oranda yolsuzluk sorunu yaşayan bir ülke olduğunu hem internetten okuyup hem de oradayken insanlardan dinledim ama bir örneği ile karşılaşmadım (polislerle konuşmama rağmen) diyebilirim kısa süreli seyahatlerde sizin de karşılaşmanız olası değil

Taksilerde taksimetre açılması bir zorunluluk değildir fiyatta önceden anlaşırsanız açılmaz

Eğer 1.80 ve daha uzun boyluysanız ulaşım araçlarında problemler yaşayabilirsiniz genellikle Asya insanının ölçülerine göre yapılmış araçlara bineceksiniz

Hava tozlu (kirli değil, toprak yapısı ve iklimden) bu nedenle birçok kişiyi maske kullanırken göreceksiniz siz de kullanmak isterseniz tanesi 10 rupiye birçok yerde satılmaktadır

Ayrıca tozlu hava özellikle dudaklarda vb bölgelerde çatlama ve hassaslığa neden olabilir bu nedenle nemlendirici bulundurmanızı öneririm

Gıda hariç her konuda pazarlık yapabilirsiniz zincir mağazaların az olmasının bir sonucu sanıyorum

ATM ve kredi&banka kartı kullanabilirsiniz ancak ATM'den para çekim sırasında alınacak komisyonların çekeceğiniz miktardan bile fazla olabileceğiniz göz önünde bulundurun ayrıca sık sık yaşanan elektrik kesintileri ATM işlemi gerçekleştirirken sizi yakalarsa kartınız ile ilgili problemler yaşayabilirsiniz

#####   
Sağlık Koşulları Hakkında

  
Nepal'e seyahat edeceklerin aklına ilk gelen konu başlıklarından birisi

Seyahat Sağlığı (Sağlık Bakanlığı) ve CDC (ABD) tarafından verilen bilgiler önem arz etmektedir

CDC

Seyahat Sağlığı

Ayrıca ilaç veya aşı gerekliliği durumunda Seyahat Sağlığı Merkezlerinden gerekli bilgilendirme ve ilaç desteği yapılmaktadır (Havaalanlarında)

Sağlık konusu mevsimlere çok bağlıdır örneğin ben 4-14 Ocak 2018 tarihleri arasında Nepal'de bulundum kış mevsiminde bu tür riskler oldukça azalıyor

Restoranlarda bardakta gelen sular kaynatılmış oluyor içme sularından ters osmoz ile yapılmış olanlar var kaynak suyu ile osmoz arasında seçim yapma şansınız var

Hindu ağırlıklı bir ülke olmalarından ve hindular keçi tavuk ve balık dışında et yemediğinden yemekler sebze ağırlıklı yeşil sebzeler ve yıkandığı sular hakkında emin olamıyorsanız tedbir alınız kaldığınız yere çok bağlı şeyler bunlar

Bazı otellerin su arıtma sistemleri olabiliyor yeşil sebze ve duş alma konusunda endişelenmenize gerek kalmayabilir bu yolla

Dışarıda maske kullanımını duş dikkatli olunmasını ve diş fırçalarken içme suyu kullanmanızı öneririm

Ayrıca spor ve benzeri ayakkabılar sizi Katmandu'nun organizasyonsuz cadde ve sokaklarında zor durumda bırakabilir kaldırımların nizami bir şekilde yapılmadığını hatırlatmak isterim

Ekstra tedbirler gideceğiniz yerlere mevsime (musonlara denk gelip gelmemesine) göre değişiklik gösterecektir

##### Yeme içme

Yemekler Hindistan kadar olmasa da baharatlı (bazen yemeğin rengini değiştirecek kadar) fazla baharat zor anlar yaşatabilir

Hindu kültürü nedeniyle tavuk ve balık dışında et yok tavuk ve balıktan yapılanlar da genellikle aynı türlerde

Domuz eti kullanımı hindularda az ancak çok uluslu şirketlerin özellikle şehir merkezi ve turistik yerlerdeki mekanlarında domuz eti kullanımına rastlanıyor

Dalbat

Genel olarak Türk damak tadına benzerliği düşük yemekler olsa bile keşfetmek için güzel bir fırsat sunuyorlar

Ilk günleriniz bu mutfağa alışmakla geçeceğinden yanınıza her olasılığı düşünerek atıştırmalıklar alıp gitmenizi öneririm

Süper marketler çok yaygın değil Pokhara'da bulamadım mesela Katmandu'da Bhat Bhattani ve KL Tower gibi 2 market var buralardan Bhat Bhattani bildiğimiz süper market mantığı ile işliyor KL Tower ve Kathmandu Mall gibi yerler ise daha çok alışveriş merkezi gibi bir mantıkla işliyor alışveriş merkezi dediysem de Türkiye'deki çarşılara benziyorlar temelde internetten bakabilirsiniz Katmandu'da birden fazla yerde tam ölçekli AVM'ler var bunlar çoğunlukla turistlere hitap edecek şekilde dizayn edilmişler

Bu uzun parantezden sonra akışa geri dönelim

Katmandu'daki ilk günümde Thamel'e doğru yürüyorum trafik ışıklarının yokluğu epey şaşırtmıştı

Thamel'de bir kitapçı birçok kitapçıda güzel hediyelikler olmakla beraber edebiyat anlamında çok çeşitli sayılmazlar çoğunlukla budizm hakkında yayınlar var ama bu kapılarını çalmamak için bir neden değil elbette

Thamel meydanı alışveriş yapmak ve keşfe çıkmak için ideal

Kaldığım otelin (OYO 106 Gaushala) önü

Boudhanath'ın küçük olanı (büyük olanını yazının başına koymuştum sıkça karıştırılıyor turistler tarafından)

Bhat Bhattani Marketinin Yerini Bulmak Için Uzun Süre Uğraştım

Burada tekrar bir parantez açıyorum çünkü Pashupatinath uzun bir anlatımı kesinlikle hak ediyor

Hindu inancına göre çok önemli bir kremasyon alanı olan bu tapınak Bagmati nehrinin bir kolu üzerinde yer almakta Bagmati nehri de Nepal için tam anlamı ile bir yaşam kaynağıdır hem Katmandu hem Pokhara (2 büyük şehir) bu nehrin yakınına kurulmuşlardır öyle ki bu iki şehir arasındaki yol bile nehirden ayrılmadan devam eder

Bagmati aynı zamanda Ganj'ın bir koludur Hindistan'da gördüğümüz o manzara burada yoktur elbette

Pashupatinath Gaushala bölgesinde yer alır (kaldığım otele yürüme mesafesindeydi 2 kere ziyaret ettim bunlardan biri gece ve törenler sırasındaydı)

Tapınak hindular için tamamı olmasa da kutsal bir yerdir içinde hindu olmayanların girmesi yasak olan bir tapınak vardır (2. fotoğraf)

Tapınak içinde ve çevresinde birçok tanrının figürleri ve sunakları yer almaktadır

Nepal yüksek mahkemesi önünde ağaçtan sopaları ile Nepal polisi

Pokhara yolunda otobüsün üzerindeyi Kukri bıcağına dikkat

Nepal'de demiryolunun eksikliği denizin olmaması gibi nedenler taşımacılığı tamamen karayoluna yüklemiş durumda Tata marka Hint malı kamyonlar kullanılan ülkede her kamyon farklı farklı ve ilgi çekici şekilde boyanıyor

Pokhara'dan Sarangot'a gidiş

Annapurna zirvesi 8000m

World Peace Pagoda Budizm için önemli bir tapınak

Boudhanath Stupa önemli bir budist tapınağı

Ülkeye ilk geldiğimde kaçınılmaz olarak kültür farklılığını derinden hissettim insanlarla tanıştıkça ve elbette Katmandu'nun karmaşasından Pokhara'nın doğasına gidince yerini heyecan ve merak aldı gerçekten Katmandu'nun içinde barındırdığı tarih ve kültür içerdiği karmaşa ile birlikte düşünüldüğünde acaba? dedirtebiliyor :)

##### Ne Kadar Harcanır?

  
Yani Nepalin ucuzluğu aslında gelen turistin dolara erişiminin kolaylığı ile alakalı gelirinin büyük bölümünü turizmden elde eden sanayisi yetersiz bir ülkeden bahsediyoruz

Her şey dolara endeksli şekilde yürümekte turizm temel geçim kaynağı

Gelen turistin ülkesinde Dolar kuru ne kadar düşükse Nepal o kadar ucuz gelcektir belki de "ucuz" algısı para harcayacak bir şey bulamamaktan gelmektedir lüks tüketim hakkında özellikle bir şeyler bulunabilecek bir yer değil

(Sokaklarda "Tourist Only" yazan otobüsler ve alışveriş merkezlerine alınmayan Nepalliler göreceksiniz bu konuda konuştuğumda kast sisteminin yasaklanmış olsa da toplumsal yasaların temelinde halen oturduğu cevabını alıyorum)

Ülke beyin göçünden çok çekmiş ve çekmeye devam ediyor ki muhtemelen de devam edecek başkentin en işlek caddelerinde yurtdışı eğitim firmaları vize ve göçmenlik danışmanlık şirketleri soruyorum cevap benzer

Bana bir gelecek sağlayabilecek bir ülke değil burası

Özellikle Katmandu'dan daha küçük bir şehir olan Pokhara'da tanıştıklarım daha farklı bir tablo çiziyor

Katmandu dışında hiçbir şey yok her şey Katmandu'da yürüyor üniversite sınavına girmek için 10 saatlik yolu kendi imkanların ile gitmek zorundasın ki üniversiteler dünya çapında rekabet edebilecek durumda değiller

#####   
Ne Alınır?

  
Nepal'in ulusal içkisi Khukri Rum

Yak yünü tekstil ürünleri (Ki Thamel bunlarla dolu)

Bunun dışında her kırtasiye kupalar magnetler anahtarlıklar not defterleri gibi küçük şeylerle dolu fiyatlar en fazla 5 dolar bu küçük hediyeliklerde

#####   
Neler Hissedilebilir?

  
Kendi adıma ilk günlerde sadece kargaşayı hissetmiş ve durumumu sorgulamıştım Nepal ile karşılaştırıldığında düzen gurusu bir coğrafyadan geldiğimizi söyleyebilirim bu düzensizlikler örneğin elektrik kesintileri düzensiz trafik toz ve gürültü sizi de sıkabilir ancak insanın uyum sağlama yeteneği zamanla bunları önemsiz ayrıntılara çeviriyor

En küçük ayrıntıyla bile sizi şaşırtabilecek bir coğrafya burası Stupalarda bulunan dua çarklarının arabaların ön konsolunda minyatürlerinin olması hatta bunların çalar saat versiyonlarının yapılıp satılması maske almak için girdiğiniz bakkalda forbes india bulmak gibi

Dünyanın en fotojenik ülkesi seçilen Nepal'e giderken en iyi kameranızı ve bolca fotoğraf hafızası götürdüğünüzden de emin olun ben sadece telefonum ile 3088 fotoğraf çektim

#### Iyi yolculuklar!

  
  
PS. Ayhan Sicimoğlu'nun Renkler adlı programında Nepal 2 bölüm olarak yayınlanmıştı Nepal'i bir de onun ağzından ve görüşünden dinleyip izlemenizi tavsiye ederim

![](/images/featured.jpg)

![](/images/nepal3.jpg)![](/images/nepal2.jpg)![](/images/nepal5.jpg)![](/images/nepal8.jpg)![](/images/nepal9.jpg)![](/images/nepal4.jpg)![](/images/nepal7.jpg)![](/images/nepal6.jpg)![](/images/nepal10.jpg)

![](/images/nepal11.jpg)![](/images/nepal14.jpg)![](/images/nepal13.jpg)![](/images/nepal20.jpg)![](/images/nepal12.jpg)![](/images/nepal17.jpg)![](/images/nepal16.jpg)![](/images/nepal15.jpg)![](/images/nepalek.jpg)![](/images/nepal18.jpg)![](/images/nepal19.jpg)
+++
authors = []
date = 2020-09-05T05:32:04Z
draft = true
excerpt = "Ölçmenin, anlamanın önüne geçerek değişimin ön koşulu olduğu bir dünyada özgür iradenin yeri nedir?"
hero = "/images/mika-baumeister-ozogez5vxeq-unsplash.jpg"
timeToRead = 0
title = "Uygulamalı Memetics"

+++
### **Ne arzu edersiniz?**

Hellraiser filminin açılış sahnesinde, egzantirik satıcıdan büyülü bir küp satın alan ana karaktere yöneltilen ilk soru budur. Frank'in fark edeceği ilk gerçek, bu küpün çözüldüğü her adımda bireyin en derin arzularını gün yüzüne çıkararan bir bulmaca olarak kurgulanmasıydı. Frank küp bulmaca ile saplantılı ilişkisini sürdürdükçe materyal dünyadan uzaklaşarak duygusal sayı doğrusunda ekstremlere kaymaya başlar.

###### Internet, aynı soruyu 4.8 milyar insana tekrar tekrar sormaktadır.

Soğuk savaşın, nükleer yokoluş teorilerinin ağın dağıtık mimarisine, teknikteki patlamaların da basit ve açık erişim temelli yapısına katkıda bulunduğu genel kullanıma açık internet, bir üniversite kampüsünden farksızdı. Okulumun 1998 senesindeki internet sayfasını örnek verebilirim.

![](/images/https-web-archive-org-web-19980127035000-http-www-bilkent-edu.png)

Bu, büyük ihtimalle bulabileceğim en eski ve saf örneklerden biri değil. Yine de erken internetin prensipleri açıkça görülebiliyor: bilginin kolay okunabilir ve erişilebilir şekilde dağıtılması. Üniversite sitelerinin güncel halleri aşağı yukarı aynı fonksiyonları sağlasa da 2020'de kullandığımız internetin bir üniversite kampüsünden çok Sao Paulo'yu andırdığını düşünmek daha mantıklıdır.

![](/images/talarico-brazil-pic3.png)

Milyonları barındıran medya devleriyle isimsiz blogların her birinin kendi doğrularını agresif pazarlama ve kuru gürültü ile paketlediği bir metropolden söz ediyoruz.

Belki de Twitter'dan bir şeylerin değişmemesine üzülmek saçmadır.

Çünkü değişim için yanlış yerdeyiz.
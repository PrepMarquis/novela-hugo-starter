+++
authors = []
date = 2020-04-08T22:06:09Z
draft = true
excerpt = "2019 Yılında İki Farklı Nedenden Dolayı İki Kere Barcelona'da Bulundum."
hero = "/images/arturo-martinez-MILmgFaFxvc-unsplash.jpg"
timeToRead = 0
title = "Barselona, İspanya 🇪🇦️"

+++
#### Apple Notes -> Yeni Not -> Barselona'ya Bir Daha Gel -> Kaydet.

Seçeneklerinizi tamamen ölçüp tartmadan karar vermeye zorlanmanız istenen durumlardan hep nefret etmişimdir. İleride ne olacaksın? Gibi sorular bir ferdi olduğum Z ve bizden önceki Y neslini en çok korkutan "**bağlanma**" veya İngilizce'de daha geniş çağrışımları ile "**commitment**" olarak geçen bu durum seçeneklerinizin hepsi kolay erişilebilir fast food menüleri gibi önünüze serilmediği zamanlarda hızlı ve aynı zamanda akılcı bir karar almanız gerektiğinde karşılaştığınız sıkışık bir duruma yol açmıştır ve açmaya da devam etmektedir.

2019 Haziranında ve aynı yılın Kasım ayında farklı nedenlerle 2 kere bulunduğum Barselona bu probleme basit bir çözüm getirdi. Çözüm bağlılığı insani duygulara bağlayarak doğru hissettireni yapmak imiş. Ve en kötü karar kararsızlıktan her zaman daha iyi hissetiriyormuş. Sonuçta insan doğamızda acıdan kaçınarak iyi hissetme eğilimi var. Verdiğimiz kolay bağlılık kararlarına şaşmamak lazım!

Bağlanma kararı gibi bu şehri neden sevdiğimi ben de rasyonel olarak açıklayamıyorum, aslına bakarsanız. Herhangi bir canlı, turistik Avrupa şehrine benziyor. Belki de yaşadığım deneyimler ve uyandırdığı hisler onu farklı kılmıştı benim içimde bilemiyorum. Tek bildiğim alışmak için kendimi zorlamadığım ilk yabancı atmosfer olmasıydı!

2019 Haziran ayında ülkemizde lise çağının sonuna gelen ve yüksek öğretime devam etmek isteyen her genç insanın yaptığı gibi başıma, 9 aylık bir süre için konforlu bir çuval geçirmek zorunda kaldım. Lise sürecinde edindiğiniz akademik bilgilere ezberlenmesi ve kullanılmadan saklanması gereken menkul değerler muamelesi yapan bir eleme sınavı ile karşı karşıyayız ve bu sistem gençlik potansiyelimize sağladığı yararlardan fazlasını süreç kapsamında götürmekte. Elbette sistemin baştan aşağı yapılanması veya ortadan kalkması mümkün görünmüyor, ancak yeni paradigmalara ve sistemlere teknolojinin kurduğu katmanlar vasıtasıyla her zaman yer var.

Oyunlara saatler harcayıp son evrelere geldiğinizde hissettiğiniz farkındalık, oyunu oynarken yaşadığınız tecrübelerin gözünüzün önünden geçmesi veya bitecek olduğu için üzülmeniz gibi durumlar üniversite sınavına 2 hafta kala her şeyi bırakıp Barselona'ya bana hayatımda yeni bir sayfa açarak sosyal inovasyonla tanıştıran [Ashoka ChangemakerXChange](https://changemakerxchange.org) topluluğunun yanındayken de oldu. Yüzüp yüzüp kuyruğuna geldiğim, kendi iç dünyam bile 180 derece zıt günlük işlerle kendimi oyaladığım bu 9 ayın sonuna geldiğim günlerde bu ufuk açıcı insanlar ile birlikte zaman geçirmek tecrübeye büyük katkılar sağladı diyebilirim.

Yolculuğum 2019 Şubat ayında o zaman operasyonlarını 1.5 senedir yürütmekte ve konsept testi ile meşgul olan [uretkenakademi.com](https://uretkenakademi.com/hakkinda.html) online girişimcilik programının temsilcisi olarak Ashoka CXC sosyal girişimcilik topluluğunun Barselona zirvesine katılmak için başvuru yapmam ile başladı. Dürüst olmak gerekirse benim yaşımda ve tecrübe seviyemde birinin bu denli seçkin bir zirveye davet edileceğini aklımın ucundan bile geçirmemiştim. Elbette seçkinlik kısmı geri dönüp bakıldığında bana kattıklarının yanında çok küçük kalıyor. Avrupa ve MENA'dan farklı farklı SDG'ler üzerinde çalışan inanılmaz insanların arasında kendime yer bulmak mı? Tarif edilemez bir deneyim.

Yine üniversite sınavı nedeniyle Ashoka Türkiye'nin sosyal girişimcilik günü 2019 seanslarını kaçırdıktan sonra ertesi gün Sabiha Gökçen Havalimanından Barcelona'nın El Prat havalimanına inecek olan flypgs uçağında kendimi buldum.

![](/images/img_20190529_115525249_hdr-500.jpg)![](/images/IMG_20190529_090147023_HDR-500.jpg)

El Prat organizasyon olarak şaşırtıcı derecede Türkiye'de görebileceğiniz havalimanlarına benziyor. Ulaşımın ana araçları taksi, havabüs (Aerobus) ve metro (Aeroport T1 L9) Uber'in kullanılmadığını anımsıyorum. Genel olarak [cabify](https://cabify.com) tercih ediliyor. Taksiler pazarlığa açık ancak Aerobus biletleme personeli dışında İngilizce iletişim kurmayı beklememelisiniz. Aerobus biletleri internet üzerinden veya nakit para ile otobüs girişinde ödenebiliyor. T2 (budget-airlines terminali i.e. flypgs) ve T1 (diğerleri) önünden kalkan bu otobüsler Katalonya meydanı gibi merkezi noktalardan yolcu alırlar ve indirirler. Metro kullamanız durumunda Avrupa'nın büyük çoğunluğunda geçerli zone sistemi ve kağıt biletler ile karşı karşıya kalırsınız. Turistik amaçlar ile ziyaret edenler için sınırsız biniş hakkı ve müzelere, otobüs turlarına öncelikli kabul gibi artıları olan [hola bcn](https://www.tmb.cat/en/barcelona-fares-metro-bus/tickets-visit-barcelona/barcelona-travel-card-hola-bcn) kartını veya günlük sınırsız 48 saat sınırsız gibi yine turizm odaklı standart toplu taşıma biletlerini tercih edebilirsiniz aksi taktirde 10 binişlik biletler almanız gerekir.

Kesinlikle görülmesi gereken yerler arasında elbette Sagrada Famillia Katedrali başta gelmektedir. Aynı zamanda ünlü mimar Gaudi, Kent çevresinde sayısız eser bırakmıştır Park Guell, Casa Mila ve Casa Battlo bunun en somut ve güzel örneklerindendir. Casa Battlo hazihazırda özel bir işletme tarafından kullanımakta olduğundan davetin belirli sınırlar çerçevesinde yürütüldüğünü düşünüyorum araştırmakta fayda var. Barcelonata plajına uğramayı da ayrıca ihmal etmeyin.

![](/images/IMG_1777-500.jpg)

![](/images/IMG_1819-500.jpg)

![](/images/IMG_1829-500.jpg)

![](/images/IMG_1830-500.jpg)![](/images/IMG_1852-500.jpg)![](/images/IMG_20190602_122155090-500.jpg)![](/images/IMG-20190602-WA0022-500.jpg)

eee

**Görüşmek Üzere.**

![](/images/IMG-20190601-WA0015-500.jpg)
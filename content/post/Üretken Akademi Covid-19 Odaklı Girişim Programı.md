+++
authors = []
date = 2020-04-17T10:56:55Z
excerpt = "Yaşadığımız yılı neredeyse tamamen etkisi altına alan Covid-19 salgınının etkilerinin yakın ve orta vadeli gelecekte dönüştürü bir etki yaratarak gözlemleneceği ifade ediliyor. Bir online girişim hızlandırma programı olan Üretken Akademi pandeminin etkilerine çözümler geliştiren girişimler ortaya çıkarmak için Covid-19 Odaklı Girişim Programını başlattı."
hero = "/images/uretkenLogo.png"
timeToRead = 0
title = "Üretken Akademi Covid-19 Odaklı Girişim Programı Hakkında"

+++
Yaşadığımız yılı neredeyse tamamen etkisi altına alan Covid-19 salgınının etkilerinin yakın ve orta vadeli gelecekte dönüştürü bir etki yaratarak gözlemleneceği ifade ediliyor. Bir online girişim hızlandırma programı olan Üretken Akademi pandeminin etkilerine çözümler geliştiren girişimler ortaya çıkarmak için Covid-19 Odaklı Girişim Programını başlattı.

Merhaba, Ben Yiğit Aşkan Bilkent Üniversitesinde eğitimimin ilk yılındayım. 2016 yılından beri çeşitli alanlarda ve platformlarda girişimcilik ile uğraşıyorum. Özellikle sosyal problemleri yeni teknolojiler ile harmanlayarak problemin bütün paydaşları için faydalı çözümler getiren projelerin üretim süreçlerini incelemeyi ve bu tarz projeleri kendim geliştirmekten de zevk alırım.

Covid-19'un gündeme gelmesiyle beraber Covid-19 sonrası sosyal ve iş hayatı üzerine kafa yormaya başladım, uzaktan çalışma ve eğitimin inanılmaz bir hızla toplumların farkı katmanlarına yayılması, gerçekten salgın sonrası bizleri tamamen farklı bir dünya beklediğini gösteriyordu.

Üretken Akademi'nin programı teknik veya proje geliştirme konusunda bilgi sahibi olmama rağmen bana fikirden girişime giden özelleştirilmiş bir patika göstererek bu yolda kısa sürede başarıya ulaşmamı sağladılar. Öncelikle projemin Covid-19 çözümlerinden hangi alt başlığa odaklandığını belirlemek için internet sitesindeki başlıklara göz attım.

![](/images/Screen Shot 2020-04-17 at 15.01.53.png)

Uzaktan çalışma teknolojilerinin sanal gerçeklik ile birleştirilerek çalışan eğitimleri ve iş mülakatları geliştirilmesini sağlayan projem OdakVR ile "Geleceğin İş Dünyası" programına başvuruda bulunmaya karar verdim.

![](/images/Screen Shot 2020-04-17 at 15.06.24.png)

Ana sayfadaki 8 ana başlığın altında daha spesifik başlıklar mevcut. Fark edebileceğiniz gibi bu adım bana projemin ayrıntılarını daha net bir şekilde belirleyerek sürece devam etmem konusunda yardımcı oldu. Bu adımda projemi uzaktan çalışma teknolojileri alanına getirmeye karar vererek, fikirlerimi daha belirgin hale getirdim.

Başvurunuzun ardından, seçilirseniz 7 aşamalı programa yönlendiriliyorsunuz. **7 aşamadan oluşan program 24 saat kadar kısa bir sürede tamamlanabiliyor.** 7 adımın her birinde tamamlamanız gereken bir eğitim ardından gelen bir ödev bulunuyor.

![](/images/Screen Shot 2020-04-17 at 15.15.23.png)

Eğitimin ilk 3 aşaması ham proje fikrimi işlememde büyük yardımda bulundu. OdakVR'ın odaklanmak istediği problemi tekil hale getirerek projemi çalışan eğitimi alanına odaklamaya karar verdim. Sanal gerçekliğin özellikle üretim ve dağıtım zinciri süreçlerinde verilen kurum içi eğitimlerin ölçeklenmesinde büyük potansiyeli olduğunu çeşitli araştırmalar ile keşfetmem bu dönüşümün oluşmasına neden oldu.

![](/images/Screen Shot 2020-04-17 at 17.11.14.png)![](/images/Screen Shot 2020-04-17 at 17.36.05.png)![](/images/Screen Shot 2020-04-17 at 17.47.25.png)

Dijital girişimcilikte en önemli ve en zorlayıcı adımlardan biri olarak görülen marka oluşturma süreci bu programda şaşırtıcı derecede kolay geçti. İnternet sitenizi, markanızın temel taşlarından logonuz vb ihtiyaçlar hızlı hareket edebilmeniz için otomatik araçlarla ve temalarla oluşturuluyor. Katılımcılara hızlı ve kendini ispatlamış hazır tasarım araçlarını kullanmalarını önererek fikre ve uygulamaya odaklanmanızı sağlayan bir sistem ile karşı karşıyayız :)

Bir girişimciye dönüşme yolculuğumda uzun ve stresli olduğunu düşündüğüm bir çok adımın aslında hızlı ve doğru kararları aldığımda oldukça kolay ve basit olduğunu kavramış durumdayım. Daha 48 saat önce bir fikirden öteye geçemeyen OdakVR şu anda beni ekosistemin en güçlü üyeleri ile fikir alışverişi yapacak hale geldi. Bunu düşünmek kadar projenin geleceğini hayal etmek de bir o kadar heyecan verici.